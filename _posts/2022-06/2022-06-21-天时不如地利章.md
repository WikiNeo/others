---
title: "天时不如地利章"
published: true
tags: 孟子
---

孟子曰：

天时不如地利 (1) ，地利不如人和 (2) 。

三里之城，七里之郭，环而攻之而不胜。夫环而攻之，必有得天时者矣；然而不胜者，是天时不如地利也。

城非不高也，池非不深也，兵革非不坚利也，米粟非不多也，委而去之，是地利不如人和也。

故曰： 域民不以封疆之界，固国不以山溪之险，威天下不以兵革之利。得道者多助，失
道者寡助。寡助之至，亲戚畔之 (3) ；多助之至，天下顺之。以天下之所顺，攻亲戚之
所畔，故君子有不战 (4) ，战必胜矣。

## 〔注〕　

(1) 天时： 一般指时令、气候，但这里偏指时日干支、阴阳五行、孤虚旺相之类是否对作战有利。地利： 指城高池深、山川险要等对攻守有利的地理形势。

(2) 人和： 指内部团结一心及人心所向等。

(3) 畔： 通“叛”，背叛。

(4) 君子： 指推行仁政的明君。有不战： 意指不应或不必用战争的手段解决问题时就不用战争。
