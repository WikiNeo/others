---
title: "胠箧"
published: true
tags: 庄子
---

将为胠箧 (1) 探囊发匮 (2) 之盗而为守备，则必摄缄縢 (3) ，固扃 (4) ，此世俗之所谓知也 (5) 。然而巨盗至，则负匮揭 (6) 箧担囊而趋，惟恐缄縢扃之不固也。然则乡 (7) 之所谓知者，不乃为大盗积 (8) 者也？

故尝试论之，世俗之所谓知者，有不为大盗积者乎？所谓圣者，有不为大盗守者乎？何以知其然邪？昔者齐国邻邑相望，鸡狗之音相闻，网罟之所布 (9) ，耒耨之所刺 (10) ，方二千馀里，阖四竟之内 (11) ，所以立宗庙社稷，治邑屋州闾乡曲者 (12) ，曷尝不法圣人哉？然而田成子一旦杀齐君而盗其国 (13) ，所盗者岂独其国邪？并与其圣知之法而盗之。故田成子有乎盗贼之名，而身处尧舜之安，小国不敢非，大国不敢诛，十二世有齐国 (14) ，则是不乃窃齐国，并与其圣知之法以守其盗贼之身乎？

尝试论之，世俗之所谓至知者，有不为大盗积者乎？所谓至圣者，有不为大盗守者乎？何以知其然邪？昔者龙逢斩，比干剖，苌弘胣，子胥靡 (15) 。故四子之贤而身不免乎戮。故跖 (16) 之徒问于跖曰：“盗亦有道乎？”跖曰：“何适而无有道邪？夫妄意室中之藏，圣也；入先，勇也；出后，义也；知可否，知也；分均，仁也。五者不备而能成大盗者，天下未之有也。”由是观之，善人不得圣人之道不立，跖不得圣人之道不行；天下之善人少而不善人多，则圣人之利天下也少而害天下也多。故曰： 唇竭则齿寒 (17) ，鲁酒薄而邯郸围 (18) ，圣人生而大盗起。掊击圣人，纵舍盗贼，而天下始治矣！

夫川竭而谷虚 (19) ，丘夷而渊实 (20) ，圣人已死，则大盗不起，天下平而无故矣。圣人不死，大盗不止。虽重圣人而治天下，则是重利 (21) 盗跖也。为之斗斛以量之，则并与斗斛而窃之；为之权衡以称之，则并与权衡而窃之；为之符玺以信之，则并与符玺而窃之；为之仁义以矫之，则并与仁义而窃之。何以知其然邪？彼窃钩 (22) 者诛，窃国者为诸侯，诸侯之门而仁义存焉，则是非窃仁义圣知邪？故逐 (23) 于大盗、揭 (24) 诸侯、窃仁义并斗斛权衡符玺之利者，虽有轩冕 (25) 之赏弗能劝，斧钺 (26) 之威弗能禁。此重利盗跖而使不可禁者，是乃圣人之过也。

故曰：“鱼不可脱于渊，国之利器不可以示人 (27) 。”彼圣人者，天下之利器也，非所以
明 (28) 天下也。故绝圣弃知，大盗乃止；擿 (29) 玉毁珠，小盗不起；焚符破玺，而民
朴鄙；掊斗折衡，而民不争；殚残 (30) 天下之圣法，而民始可与论议；擢 (31) 乱六
律，铄绝 (32) 竽瑟，塞瞽旷 (33) 之耳，而天下始人含其聪 (34) 矣；灭文章，散五
采，胶离朱 (35) 之目，而天下始人含其明 (36) 矣；毁绝钩绳而弃规矩 (37) ，工倕
(38) 之指，而天下始人有其巧矣。故曰：“大巧若拙 (39) 。”削曾、史之行，钳杨、墨
之口 (40) ，攘弃仁义，而天下之德始玄同 (41) 矣。彼人含其明，则天下不铄 (42)
矣；人含其聪，则天下不累 (43) 矣；人含其知，则天下不惑矣；人含其德，则天下不僻
(44) 矣。彼曾、史、杨、墨、师旷、工倕、离朱，皆外立其德而以爚乱 (45) 天下者
也，法之所无用 (46) 也。

##〔注〕　

(1) 胠（qū区）箧： 从旁打开箱子。

(2) 匮： 同“柜”。

(3) 摄： 结。缄縢（téng腾）： 绳子。

(4) 扃（jiōng）： 关钮。（jué决）： 锁钥。

(5) 知： 同“智”，聪明。

(6) 揭： 举起。

(7) 乡： 同“向”，从前。

(8) 积： 准备。

(9) “网罟（gǔ古）”句： 网罟，捕鱼工具。此句言齐国海域面积。

(10) “耒耨”句： 耒耨，指犁锄。刺，插入。此句言耕地面积。

(11) 阖： 同“合”。竟： 同“境”。

(12) 邑屋州闾乡曲： 古代划分地区的名称。《司马法》：“六尺为步，步百为亩，亩百为夫，夫三为屋，屋三为井，井四为邑。”“五家为比，五比为闾，五闾为族，五族为党，五党为州，五州为乡。”

(13) 田成子： 即田常，亦称陈恒，齐国大夫。鲁哀公十四年杀齐简公而立平公，专擅国政，其曾孙和放逐齐康公而自立为齐侯。

(14) 十二世有齐国： 田氏本居陈国，自陈完逃亡至齐称田氏，传至田成子共七世，田成子至齐宣王前，为十二世。按： 上文言“田成子一旦杀齐君而盗其国”，不当追从陈完数起而说十二世。清俞樾《庄子平议》疑《庄子》原文本作“世世有齐国”，“世世”重文，古书例作“世二”，传写者误倒为“二世有齐国”，文不可通，而从齐宣王追数至陈完适得十二世（齐宣王与庄子同时不计），遂臆加“十”字于其上耳。俞氏之说可参。

(15) “昔者”句： 龙逢（páng庞），夏桀时贤臣，为桀所杀。比干，殷之宗室，被纣王剖心而死。苌弘，周贤臣，被刑而死。胣（chì斥），车裂。子胥，即伍子胥，被吴王夫差赐剑令自杀，沉尸于江中。靡，同“糜”，糜烂。

(16) 跖： 古代传说中反抗贵族统治的领袖。

(17) “唇竭”句： 即唇亡齿寒之意。竭，通“揭”，举。

(18) “鲁酒”句： 《淮南子》许慎注：“楚会诸侯，鲁、赵俱献酒于楚王，鲁酒薄而赵酒厚。楚之主酒吏求酒于赵，赵不与。吏怒，乃以赵厚酒易鲁薄酒，奏之。楚王以赵酒薄，故围邯郸也。”邯郸是赵国的京城。

(19) 川竭而谷虚： 一说此句应作“谷虚而川竭”。盖河川之水由山谷汇注，谷中无水则河川亦干涸。

(20) 夷： 平。实： 填满。

(21) 重利： 加倍有利于。

(22) 钩： 衣带钩，喻极廉之物。

(23) 逐： 追随。

(24) 揭： 举。

(25) 轩冕： 高车、大冠，古皆大夫以上所用，借指官爵。

(26) 斧钺： 借指刑罚。

(27) “鱼不可”两句： 出于《老子》第三十六章。

(28) 明： 宣示。

(29) 擿（zhì志）： 同“掷”。

(30) 殚： 竭尽。残： 毁坏。

(31) 擢： 通“搅”。

(32) 铄（shuò烁）： 销毁。绝： 折断。

(33) 瞽旷： 即师旷，春秋时著名的盲人乐师。

(34) 含： 隐藏于内。聪： 听觉。

(35) 离朱： 又名离娄，古代视力极好的人。

(36) 明： 视觉。

(37) 钩： 画曲线的工具。绳： 画直线的工具。规： 画圆形的工具。矩： 画方形的工具。

(38) （lì丽）： 折断。工倕（chuí垂）： 相传是尧时的巧匠。

(39) “故曰大巧若拙”： 王懋竑《庄子存校》谓“此句衍”。看前后文语气亦以无此六字为顺。

(40) 曾： 曾参，孔子弟子。史： 史鱼，卫灵公时直臣，以死作尸谏。两人是忠孝的代表。杨： 杨朱。墨： 墨翟。均先秦时思想家。

(41) 玄同： 混同为一。

(42) 铄： 炫耀。

(43) 累： 忧患。

(44) 僻： 邪僻。

(45) 外立其德： 表面夸耀自己的品德。爚（yuè跃）乱： 消散扰乱。

(46) 法之所无用： 法，指道家的真理、至道。无用，无所用之，应当去除。