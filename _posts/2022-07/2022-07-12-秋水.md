---
title: "秋水"
published: true
tags: 庄子
---

秋水时至，百川灌河；泾流之大，两涘渚崖之间，不辩 (1) 牛马。于是焉河伯欣然自喜，以天下之美为尽在己；顺流而东行，至于北海；东面而视，不见水端。于是焉河伯始旋其面目，望洋向若 (2) 而叹曰：“野语 (3) 有之曰‘闻道百，以为莫己若’者，我之谓也。且夫我尝闻少仲尼之闻而轻伯夷之义者，始吾弗信；今我睹子之难穷也，吾非至于子之门，则殆矣。吾长见笑于大方之家。”

北海若曰：“井蛙不可以语于海者，拘于虚 (4) 也；夏虫不可以语于冰者，笃于时也；曲
士不可以语于道者，束于教也。今尔出于崖涘，观于大海，乃知尔丑 (5) ，尔将可与语
大理矣。天下之水，莫大于海。万川归之，不知何时止而不盈；尾闾泄 (6) 之，不知何
时已而不虚；春秋不变，水旱不知： 此其过江河之流，不可为量数。而吾未尝以此自多
者，自以比形于天地而受气于阴阳，吾在于天地之间，犹小石小木之在大山也。方存乎见
少，又奚以自多？计四海之在天地之间也，不似礨空 (7) 之在大泽乎？计中国之在海
内，不似稊米之在太仓乎？号物之数谓之万，人处一焉。人卒九州，谷食之所生，舟车之
所通，人处一焉。此其比万物也，不似豪末之在于马体乎？五帝之所连，三王之所争，仁
人之所忧，任士 (8) 之所劳，尽此矣。伯夷辞之以为名，仲尼语之以为博，此其自多
(9) 也，不似尔向之自多于水乎？”

##〔注〕　

(1) 辩： 通“辨”。

(2) 若： 海若，传说中的海神。

(3) 野语： 俗语。

(4) 虚： 同“墟”，指蛙所生活的地方。

(5) 丑： 鄙陋。

(6) 尾闾： 传说中海水的归宿之地，也称“沃焦”。

(7) 礨（lěi磊）空： 石块上的小孔。

(8) 任士： 指不畏艰难，不计个人利害得失，坚持不懈完成所肩负的责任或正义事业的贤人。《墨子·经上》：“任士损己而益所为也。”

(9) 多： 夸赞。