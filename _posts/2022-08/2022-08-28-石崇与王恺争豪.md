---
title: "石崇与王恺争豪"
published: true
tags: 刘义庆
---

石崇与王恺争豪，并穷绮丽以饰舆服。武帝 (2) ，恺之甥也，每助恺。尝以一珊瑚树高
二尺许赐恺，枝柯扶疏，世罕其比。恺以示崇，崇视讫，以铁如意击之，应手而碎。恺既
惋惜，又以为嫉己之宝，声色甚厉。崇曰：“不足恨，今还卿。”乃命左右悉取珊瑚树，有
三尺四尺，条干绝世，光彩溢目者六七枚，如恺许 (3) 比甚众。恺惘然自失。

## 〔注〕　

(1) 石崇（249—300）： 字季伦，西晋渤海南皮（今河北沧州南皮东北）人。初为修武令，累迁至侍中。后出为荆州刺史。八王之乱中与齐王冏勾结，为赵王伦所杀。王恺： 字君夫，西晋东海郯县（今山东临沂郯城）人。他是司马昭妻弟，惠帝时位至后军将军。

(2) 武帝： 晋武帝，即司马炎（236—290），司马昭之子。继昭为相国、晋王，后代魏称帝，建立晋朝。公元266—290年在位。

(3) 许： 这样。