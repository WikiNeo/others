---
title: 世说新语-言语第二-五十
published: true
tags: 世说新语
---

孙齐由、齐庄二人，小时诣庾公[249]。公问齐由何字，答曰：“字齐由。”公曰：“欲何齐邪？”曰：“齐许由[250]。”齐庄何字，答曰：“字齐庄。”公曰：“欲何齐？”曰：“齐庄周[251]。”公曰：“何不慕仲尼而慕庄周[252]？”对曰：“圣人生知，故难企慕[253]。”庾公大喜小儿对。

## 【译文】

孙齐由、齐庄两人，小时候去拜见庾公亮。庾公问齐由的字是什么，回答说：“字齐由。”公说：“想和谁看齐？”说：“向许由看齐。”又问齐庄的字是什么。回答说：“字齐庄。”公说：“想向谁看齐？”说：“向庄周看齐。”庾公说：“为什么不仰慕仲尼而仰慕庄周呢？”回答说：“圣人是生而知之者，所以难以仰慕。”庾公非常喜欢齐庄的对答。

## 【注释】

- [249]孙齐由：孙潜，字齐由。孙盛长子。诣：拜访。庾公：指庾亮。亮时为征西将军、荆州刺史，镇守武昌。
- [250]许由：字仲武，上古高士。相传帝尧想把天下让给他，由不受，逃隐箕山。
- [251]庄周：战国时宋人。排斥儒墨，尊崇老子，主张清静无为。有《庄子》一书传世。
- [252]仲尼：孔丘字仲尼，春秋时鲁国人。中国古代思想家、教育家，是儒家学说的创始人。
- [253]圣人生知：《论语·季氏》：“生而知之者，上也；学而知之者，次也。”生知，不学而知。这里是说孔子是圣人，是生而知之者，故难企及。
